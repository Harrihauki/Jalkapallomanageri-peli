Pelissä on yksi sarja. Sarja loppuviimeeksi hallitsee kaikkea muuta rakennetta: Sarja tuntee pelissä olevat joukkueet, luo joukkueille ottelut ja tuntee joukkeiden pistemääriä ylläpitävän sarjataulukko-olion. Sarjan kautta pääsee siis parin mutkan kautta käsiksi kaikkiin muihin luokkiin, ja esimerkiksi käyttöliittymä tuntee luokkakaavion luokista vain Sarja-luokan olion.

Sarjassa on kymmenen joukkuetta. Joukkueita on kahdenlaisia: Botteja ja käyttäjän joukkue (eli yhdeksän BottiJoukkue-oliota ja yksi KayttajanJoukkue). Joukkue tuntee 18 pelaajaa, sekä yhden Muodostelma-luokan olion. Pelaaja-luokka ylläpitää pelaajan tietoja ja taitoja, joiden avulla ottelutapahtumien lopputulokset arvotaan. Muodostelma-luokan edustajien kautta muokataan ja ylläpidetään joukkueen avauskokoonpanoa, jota käytetään otteluissa. BottiJoukkue-luokan oliot käyttävät "vertailu-loppuisia" luokkia asettaakseen edes jollain asteella järkevän kokoonpanon itselleen.

Jokainen ottelu tuntee kaksi joukkuetta ja niiden avauskokoonpanot, jotka se saa joukkueen Muodostelma-olioilta. Ottelu tietää sen lisäksi, kenellä pelaajista on pallo. Ottelun metodit arpovat pelaajien taitojen mukaan painotetusti eri ottelutapahtumien lopputulokset. Etaisyydenhaltija-luokan olioita Ottelu käyttää pelaajien etäisyyksien vertailemiseen. Esimerkiksi syötön kohteen valitsemiseen ja onnistumiseen vaikuttaa syöttäjän ja potentiaalisen kohteen etäisyys.

Sarjataulukko pitää yllä tietoa joukkueiden pisteistä, sekä tehdyistä ja päästetyistä maaleista Pisteenlaskija-luokan avulla. Jokaista joukkuetta kohden on oma Pisteenlaskija-olio. Pisteenlaskijoilla on lisäksi comparaTo()-metodi, jonka avulla Sarjataulukko osaa järjestää joukkueet oikein.
