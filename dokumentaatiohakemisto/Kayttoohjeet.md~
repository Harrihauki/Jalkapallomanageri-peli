Ohjelma avaa näkymän, jossa on kolme vaihtoehtoa:
Pelaajat,
Sarjataulukko ja
Seuraava ottelu

Pelaajat-napista painamalla saat näkyviin listan pelaajistasi. Pelaajaa painamalla näet hänen taitonsa ja tietonsa.

Sarjataulukko-napista näet sarjan senhetkisen tilanteen.

Seuraava ottelu -napista pääset kokoonpanoasettimeen. Ikkunan oikeaan reunaan aukeaa lista pelaajistasi. Valitsemalla listalta pelaajan ja painamalla jotakin vasemmalla olevista napeista, asetat valitsemasi pelaajan kyseiselle pelipaikalle. Kokoonpanoa asettaessa kannattaa huomoida ainakin seuraavat asiat:

- Et voi jatkaa otteluun, ennen kuin olet laittanut kentälle maalivahdin ja kymmenen kenttäpelaajaa
- Et voi laittaa kentälle myöskään enempää pelaajia, kuin maalivahdin ja kymmenen kenttäpelaajaa.
- Sama pelaaja ei voi olla kentällä kerrallaan useampaan kertaan. Vanhat tiedot pelipaikasta pyyhitään ja pelaaja pelaa ottelussa viimeisimmällä pelipaikallaan.
- Samalle pelipaikalle ei voi laittaa useampaa pelaajaa. Ensin laitettu pelaaja poistetaan avauskokoonpanosta ja myöhemmin laitettu pelaaja ottaa hänen paikkansa.
- Asetinta tulee lukea siten, että äärimmäisenä vasemmalla on maalivahti ("MV") ja puolustajat, äärimmäisenä oikealla hyökkääjät. Vastaavasti asettimen ylimmät nappulat ovat kentän vasemmalla laidalla ja alhaalla olevat oikealla laidalla. Esimerkiksi nappula "1.1" tarkoittaa vasenta puolustajaa, "5.1" vasenta laitahyökkääjää ja "1.4" oikeaa keskuspuolustajaa. Kaikki muut paikat noudattavat samaa logiikkaa.
- Pelaajan pelipaikalla on väliä: Mitä ylempänä kentällä pelaaja on, sitä useammin hän lähtee harhauttamaan ja sitä useammin hänen syötöistään ja harhautuksistaan on seurauksena maalipaikka. Useammin seurauksena olevat maalipaikat johtavat tietysti myös siihen, että ylhäällä oleva pelaaja on todennäköisemmin myös päättämässä hyökkäystä. Lisäksi pallollista pelaajaa puolustavaksi pelaajaksi valikoituu aina joku lähemmistä pelaajista, ja puolustajan ja vastustajan hyökkääjän välinen etäisyys vaikuttaa hyökkääjälle suosiollisesti. Liian korkealle asetellun puolustuslinjan voi siis olla vaikea ehtiä kokonaan yksin jätetyn vastustajan hyökkääjän kimppuun joka kerta. Myös pidemmät syötöt ovat vaikeampia suorittaa kuin lyhyet, joten viiden puolustajan ja viiden hyökkääjän linjoihin perustuva, keskikentän hylkäävä taktiikkakaan tuskin on optimaalinen. Löydätkö tasapainon sopivien hyökkääjien, keskikenttämiesten ja puolustajien suhteen? Oman soppansa haarukkaan tuo myös se, että puolustajan epäonnistuneesta syötöstä vastustaja pääsee useammin vastahyökkäykseen kuin kentän toisessa päässä menetetyssä pallossa. Uskallatko jättää puolustamisen vain kovaa taklaavien puujalkojen varaan?

Pelaajien taitoja kannattaa ajatella seuraavasti:

Maalivahti: Maalivahti pelaa vain, kun vastustajajoukkueella on maalipaikka. Sijoittuminen ja maalivahti-taito vaikuttavat maalivahdin suoritukseen.

Puolustaja: Koska hyökkääjien suorituksista seuraa useammin maalipaikkoja, kannattaa hyökkääjien lähellä vaikuttavien pelaajien olla kykeneviä estämään maalintekotilanteet. Tähän vaikuttavat ennen kaikkea pelaajan sijoittuminen, nopeus ja puolustus. Lisäksi puolustajat osallistuvat pallonhallintaan yhtä lailla muiden kenttäpelaajien kanssa, minkä lisäksi puolustajien epäonnistuneista syötöistä tulee vaarallisia vastahyökkäyksiä. Syöttötaitoakin olisi siis hyvä löytyä, jos mahdollista. Puolustajat harhauttavat harvoin, joskin sitäkin näkee.

Hyökkääjät: Hyökkääjien harhautushanakkuudesta ja onnistuneen harhautuksen vaarallisuudesta johtuen, kannattaa hyökkääjän olla kykenevä ohittamaan puolustajia mahdollisimman tehokkaasti. Ohituskyvyssä tärkeitä ovat harhauttaminen-taito ja pelaajan nopeus. Lisäksi ylempänä kentällä olevien pelaajien syötöistä muut pelaajat pääsevät useammin kuin maalipaikoille kuin alakentällä, joten syöttötaitokaan ei mene hukkaan. Ja totta kai kun hyökkääjä pääsee todennäköisesti useammin maalipaikkaan, pitää munkin löytää tiensä mahdollisimman tehokkaasti keittimeen. Maalipaikassa pelaajan maalinteko- ja harhautustaidot nousevat suureen arvoon.

Keskikenttäpelaajat: Keskikentällä kaikki on jotain edeltävien väliltä: Mitä ylempänä pelaaja on, sitä useammin hän harhauttaa ja hänen syötöistään päästään maalipaikoille. Vastaavasti mitä alempana hän on, sitä useammin hän puolustaa vastustajan hyökkääjiä vastaan.


Siirryttyäsi otteluun, tulostetaan sinulle otteluraportti. Tämän jälkeen näytetään kaikkien kierroksen otteluiden tulokset ja palataan takaisin aloitusnäkymään. Kausi loppuu, kun kaikkia joukkueita vastaan on pelattu.
